,- 56-

mayni minutique et patellarii faoeint, ne ...“ Haec enim
deorum partitio Romanorum erat, qui civium in republica
ordinibus ad caelestium regna translatis maiorum et minorum
gentium seu patricios et plebeios deos discernerent, cf. Cic.
Tusc. Ι, 13, 29. Ovid. Ib. 81 sq. Augustin. O. D. VII, 2.
Quorum alterum genus Plautus ludicre cognominat patellarioS,
sc. eos quibUS‚ ut Laribus Penatibus GeniiS, minora sacrificia
in patellis offerebant. Alia deorum distributio, quo utitur
Alcesimarchus paucis ante versibus in eodem iureiurando:
„Ita me di deaeque superi atque inferi et medioxumi“
et ipsa Romana quaedam est, ut docet vetusta precationis
formula fetialium apud Liv. 1, 32, 9 „audi Iuppiter ‚ et tu
Iunc, Quirine diique omnes caelestes vosque terrestres vosque
inferni audite“, ubi terrestres sine dubitatione eidem sunt ac
medioxumi, i. e. camporum et silvarum dei, fluminum et
fontium numina, Lares Penates Genii, igitur re ipsa haud
alii fere quam qui altero loco dicuntur ‚minuti et patellarii‘.
A Graecis vero, quamquam tripartitio mundi in caelum mare
terram (i. e. in profundam terram) antiquissima est, deorum
tamen duo semper inter se opponebantur genera, οἱ ἄνω -
οἰ κάτω vel oi ὕπατοι - οἱ χθόνιοι vel οἱ οὐράνιοι - οἱ χθόνιοι,
cum χθόνιοι eis essent eidem atque καταχθόνιοι seu ὑποχθόνιοι,
sc. qui infra terrae superficiem sedes habitant (cf. Preller
Demeter und Persephone p. 187) *).

Denique ad ipsum Plautum referenda est Geniorum cul-
tus commemoratio. Non quo opinio eiusmodi qualis Romanis
erat de Geniis a Graecorum animis omnino abhorruerit. Immo
et ipsi existimabant unicuique homini inde ab ortu adesse
deum quendam sive numen divinum fatum eius sortitum et
quasi fortunae necessitatem in eum exercentem. Quod diser-

*) Christianae demum aetatis scriptores addunt terrestres usurpant·
que hoc sensu χθόνιος, cf. Porphyr. de antr. nymph. 6 ,,τοῖς μὲν Ὀλυμπίοις
θεοῖς . . . χθονίοις δὲ . . . ὑποχθονίοιῴι.

 

 

