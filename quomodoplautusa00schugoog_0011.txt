·.···3-

nisi quae inter eruditos iam dudum constant, ut ad eorum
qui primum ad Plautum accedant institutionem fortasse non
inutilis, ad amplificandam scientiam paene nibil conferre cen-
senda sit. Melius de ea re meriti sunt Brixius et Lorenzius
in interpretatione earum quas ediderunt fabularum quae ad
Graecae, quae ad Romanas res pertinere sibi viderentur ad-
notantes Denique Mommsenus in Historiae Romanae libr. III.
cap. XIV. cum omnes palliatae poetas tum Plautum censuit
Atticas comoedias et in argumentis et in sermonibus ita con-
vertisse Latine, ut plebei homines et agrestes eas non modo
intellegere, sed etiam voluptatem inde capere possent, itaque
Graeca instituta moresque ea duntaxat recepisse in palliatae,
quae suo populo aut iam et ipsi in usu esse coepissent aut
auditione et fama essent accepta. Atque hoc quidem Momm-
senum quamvis non expresse pronuntiet cogitasse inde patet,
quod fabulas a Graecis carminibus tragoediisque celebratas
magnam partem Romanis iam tum cognitas fuisse colligit ex
Plautina earum commemoratione p. 9481. Huic sententiae
ei communi cum Ritschelio (qui e. g. octo fabulae, in quibus
mentio fit auri Philippei, ultimo artis Plautinae decennio
attribuit, quia id genus pecuniae ante belli Macedonici tem-
pora Romae non increbuerit, cf. Parerg. p. 353 *) atque nunc
fere vulgatae primus obstitit KiesslingiuS, cum insignibus
quibusdam exemplis probaret (cf. Analecta Plautina Ι et Il,
Ind. schol. Gryphisw. 1878. p. 14 et 1881. p. 9) Plautum vel
argutissimas atque doctissima-s Attici salis elegantias in fabu-
las suas transtulisse, num spectatores eas intellecturi essent
prorsus incuriosum atque omnino multo pressius Atticorum
vestigia secutum esse quam hodie vulgo arbitrarentur. Itaque
praeceptoris venerandi exemplo atque hortatu adductus hune
totum dc Plauto Graecorum interprete locum de integro trac--

 

¹⁸¹) Alia eiusdem rationis exempla V. ibid. p. 193. 203. 208. 408.
1*

