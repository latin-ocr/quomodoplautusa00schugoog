..39-

Scd haec explicatiO, etiamsi concedamus eam per grammaticam
rationem stare posse — quamquam dativum qui exprimit
auctorem ego quidem ignoro -- tamen sermonis contextu
prohibetur. Quid enim, si „Cererffl l. c. intellegimus „Cereris
mandatu ac sumptu“, tum Staphylae illa interrogatio sibi vult
post versum 351 „Meqadorus iussit Euclioni haec mittere‚“
quo plane et dilucide is qui suo impendio nuptias apparaturus
sit Megadorus dicatur? Quare non possumus quin, quae est
simplicissima et credo cuique proxima interpretatiO, ipsane
Ceres nuptias factura sit Staphylam =cogitemus quaerentem.
Rei ridiculum et si vis ineptia tum in eo posita est quod
CereS, quam matrimonii patronam venerati sunt Graeci et
Romani, hic fingitur nova nupta. Restat tamen unus scrupulus,
unde fiat, ut Cereris nuptiae putentur sine vino celebrari?
Verumne est, quod Macrobius dicit, Cereri libari vino omnibus
sacris vetari? Minime3 immo in hoc oportet nos fidem habere
Servio neganti id pontificalibus libris vetari. Nam Cato
de re rust. 134 quae de porca praecidanea ante messim Cereri
immolanda agricolae dat praecepta his verbis concludit: „Postea
Cereri exta et vinum dato“, ubi intellegenda certe vetusta
Romanorum dea. Contra Graecos Cereri omnino non libasse
vino testis est Dionys. Halic. A. R. Ι, 33 ,,ἱδρύσαντο δὲ καὶ
Δήμητρος ἱερόν, καὶ τὰς θυσίας αὐτῇ διὰ γυναικῶν τε καὶ νηφαλίους
ἔθυσαν, ὡς Ἕλλησι νόμος.“ Unde efficitur Romanos ab eis
tantum Cereris sacris quae de Graecia assumpta erant -·-
quorum quaedam erant antiquissima -- Gracco ritu vinum
abesse fas habuisse. ’ Quodcum iocus ille Aululariae ad hanc
solam quadret opinionem Cererem omnino in sacris vinum
abhorrere, consectarium cst eum cx Attica comoedia devenisse
in palliatam.

Iam ad Dionysi my steri a Baccharumque orgia spectant
Amph. 702 sq. „Etiam ιιι qaoque adsentaris huic? —- Quid

nunc vis fieri? — Non tu scis Bacchae bacchanti si vis ad-

